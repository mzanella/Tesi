\documentclass[../Tesi.tex]{subfiles}


\begin{document}
\section{Conclusioni}
	\subsection{Obiettivi raggiunti}
	In base agli obiettivi prefissati dello stage, definiti nella sezione Obiettivi, si possono trarre le seguenti conclusioni:
	\begin{itemize}
		\item gli obiettivi obbligatori, previsti dal piano di lavoro, sono stati tutti soddisfatti;
		\item gli obiettivi opzionali sono stati parzialmente soddisfatti.
	\end{itemize}
	In particolare è parzialmente soddisfatto il requisito OP1.1: l'applicazione non prevede, infatti, la possibilità di cambiare i font utilizzati. Tale funzionalità non è stata implementata per mancanza di tempo e perché è stata data priorità ai requisiti che potessero dare un maggior valore aggiunto all'applicazione.

	\subsection{Considerazioni sul prodotto finale}
	Il prodotto finale, pur soddisfacendo la maggior parte degli obiettivi prefissati, presenta alcune problematiche. Esse sono dovute principalmente alla mia scarsa esperienza, in particolar modo nel ruolo da progettista. Una delle problematiche può riguardare l'applicazione del pattern MVP: è possibile infatti che alcune componenti della \textit{view} svolgano mansioni attribuibili al \textit{presenter}, o viceversa. Un altro problema relativo alla progettazione dell'applicazione riguarda il non aver fissato delle metriche di qualità da seguire nello sviluppo dal codice. Pur trattandosi di un caso isolato, ciò ha permesso alla classe \mclass{DataAccess} di avere un numero piuttosto cospicuo di metodi e, di conseguenza, di statement. Negli sviluppi futuri potrebbe essere necessario ristrutturare tale classe, in modo da conferire maggiore manutenibilità al codice. Altre problematiche potrebbero riguardare l'usabilità dell'interfaccia grafica, che potrebbe non essere ottimale. Infine il prodotto dovrebbe essere testato ulteriormente. La fase di studio di fattibilità, infatti, ha richiesto qualche giorno in più di quanti erano stati preventivati nel piano di progetto e ciò ha inciso ancor di più sulla fase di test, che prevedeva, in ogni caso, un numero di giorni abbastanza limitato.

	\subsection{Sviluppi futuri}
	Alla fine dello stage, oltre a sistemare alcune problematiche evidenziate, esistono delle prospettive di miglioramento del prodotto realizzato:
	\begin{itemize}
		\item \textbf{Sviluppo di un applicazione iOS e/o Windows Phone per ampliare il bacino di utenza}: al momento il servizio è disponibile esclusivamente per dispositivi mobile con sistema operativo Android. Sarebbe meglio sviluppare applicazioni anche per gli altri sistemi operativi per dispositivi mobili, per poter ricoprire una fascia di mercato più ampia;
		\item \textbf{Miglioramento del tracciamento delle attività di un utente}: in questo momento l'applicazione traccia solamente le azioni di inizio e fine di un corso e i dati di fruizione delle singole slide. Potrebbe essere interessante ampliare tale funzionalità, permettendo di inviare all'LRS statement che comprendono quando un utente si è loggato, quando un utente si è registrato oppure altre azioni eseguite sull'applicazione;
		\item \textbf{Aggiungere la possibilità di registrarsi utilizzando i social}: questa funzionalità, anche se non vitale ai fini del prodotto, potrebbe velocizzare la fase di registrazione e autenticazione, dando la possibilità agli utenti, in versioni successive, di condividere i risultati ottenuti nei vari corsi;
		\item \textbf{Miglioramento del backend}: l'applicazione si appoggia su componenti esterne, le quali si occupano dell'autenticazione, registrazione e il recupero dei dati dei contenuti da visualizzare, che però non sono state sufficientemente sviluppate per mancanza di tempo. Tali componenti dovrebbero essere migliorate. Molto utile potrebbe essere, inoltre, lo sviluppo di un applicativo o di un sito web che, facendo delle query all'LRS, riuscisse a fornire delle informazioni che riguardino tutti gli utenti del prodotto. Ciò potrebbe essere molto utile per avere delle informazioni statistiche globali dell'applicazione per vedere, per esempio, quanti utenti hanno fruito di un determinato corso o quanti hanno superato una determinata domanda. Tale strumento permetterebbe infatti, oltre ad avere una panoramica sugli utenti senza ad andare ad interrogare con l'LRS con delle query a basso livello, di migliorare i corsi, avendo informazioni generali sulla loro fruizione.
	\end{itemize}

	\subsection{Considerazioni finali e conoscenze acquisite}
	Dal punto di vista formativo l'attività di stage è stata piuttosto positiva. Ho potuto infatti approfondire la conoscenza di varie tecnologie, in particolare riguardanti il framework Android. Oltre a ciò lo stage è stato utile poichè mi ha dato l'opportunità di accrescere la mia autonomia e la capacità di farmi carico di responsabilità. Infatti il progetto è stato portato avanti solamente da me, e, in più di un occasione, ho avuto delle problematiche, soprattutto in fase di progettazione e sviluppo, per le quali ho dovuto spendere diversi giorni per superarle. Inoltre, essendo tra le mie prime esperienze lavorative, è stato importante confrontarmi con il mondo del lavoro e mi ha permesso di capire cosa vuol dire lavorare all'interno di un azienda. D'altro canto, questo progetto non mi ha permesso di accrescere le mie capacità di lavorare in un team, come non mi ha dato l'opportunità di lavorare assieme a persone con una maggiore esperienza, che avrebbero potuto darmi degli insegnamenti importanti.\\
	In ogni caso, le conoscenze apprese in questi tre anni di università mi hanno aiutato sia comprendere nuove tecnologie con facilità, sia ad affrontare i problemi con metodo e flessibilità, in modo da poter trovare una soluzione. 
\end{document}